<!DOCTYPE html>
<html>

<head>
    <title>Sports News</title>
    <meta charset="UTF-8">
    <meta name="description" content="Sport">
    <link rel="stylesheet" href="style.css"> </head>

<body>
    <header>
        <h1>Спортни новини
    </h1> </header>
    <main>
        <article id="cska">
            <h2>Ще живее ли ЦСКА?</h2> <img src="img/cska.jpg" alt="cska">
            <blockquote cite="http://www.sportal.bg/news.php?news=652752">
                <p>Миналата година отиде в историята с най-голямото футболно престъпление - наглият, умишлен фалит на гранда, страшилището ЦСКА. Клубът, от който всички противници се страхуваха, тъй като е взимал скалпа на водещи европейски клубове и е карал милиони хора да се гордеят, че са българи. Случи се пред очите на цяла България, но виновни няма. Ето, че по-малко от година има шанс частица от ЦСКА да се запази жива.</p>
                <p> Двата отбора с името “ЦСКА” вече предявиха претенции, но само този, който изкупи активите и емблемата на старото дружество, може да каже: “Ние сме ЦСКА”!. Този, който спечели търга за стадион “Българска армия” и “Панчарево”, и ги превърне в европейски вид. Тук има нещо много важно. Нека дадат обектите само при предоставяне на банкова гаранция. Защото през годините сме ставали свидетели на какви ли не договори и обещания. </p>
                <p>Оставете настрана всички брътвежи, че юридическите неща не са важни. Неизменна задача на заинтересованите лица и страни е да втълпяват подобни небивалици. За всички истински цесекари, а те са много, моралът, ценностната система, успехите, историята и традициите на ЦСКА са от голямо значение. Те стоят над всичко. С тях не се правят компромиси и не се търгуват. Ако ЦСКА по някаква обективна причина реши да добави някакви символи към името си, няма да бъде голям проблем. Какво значение дали клубът е регистриран като “ЦСКА”, или като например “ЦСКА София”? </p>
                <p>Когато обаче се засилваш и тичаш с бясна скорост, за да заобиколиш правилата и законите, тогава олекваш. Нищо, че се мислиш за велик, тъй като си най-големият тарикат и си “изпържил” всички. Когато не зачиташ историята и традициите на един велик клуб като ЦСКА, а в същото време искаш и твърдиш, че си ЦСКА, няма как да получиш подкрепа. Може да крещиш, че си провоприемник, но никой няма да те чуе. </p>
                <p>Наближава важната дата 30 март. Този път само може да се надяваме, че няма да има чужда намеса и външни фактори да решават съдбата на ЦСКА по нечестен начин. ЦСКА и стотиците хиляди фенове няма да имат полза, ако на дадена личност му се сервират на тепсия активите на дружеството. Само, защото се ползва с протекции, но нищо не прави. Независимо как се казва той. Все тая кой ще ги вземе, стига това да се случи по правилата. Дано да е човек, който има желание и качества да развива ЦСКА. Да е кадърен, далновиден и предостави по-добри условия… </p>
                <p>Няма как да има два, три или повече ЦСКА-та. ЦСКА е само един и българският футбол има нужда от него. И при това от силен ЦСКА, не от такъв, който само да живурка. Ще остане този, който работи честно, правилно и иска да се развива. Сега всеки, който иска, може да помогне. Активите не струват малко пари, но не са и 20-30 милиона, нали? </p>
                <p>Хората не са идиоти. Дори и временно да се заблудят, рано или късно ще вземат правилната страна. Ще подкрепят този, който работи за възраждането на клуба, а не този, който има лична изгода и иска да се възползва от огромната институция. Бъдете сигурни, че наказателният вот няма да закъснее!</p>
            </blockquote>
        </article>
        <article id="national">
            <h2>Най-глупавото центриране в историята на футбола</h2> <img src="img/stupid.jpg" alt="most_stupid">
            <blockquote cite="http://www.sportal.bg/news.php?news=635291">
                <p>"Целият ми живот бе ограничен до 10 секунди". Давид Жинола и до днес негодува заради един момент от своята кариера и последствията, които той имаше за него. 17 ноември 1993 г., студена вечер в сряда, Франция е много близо до класиране за световното първенство в САЩ през следващата година. Остава да се доиграят само някакви секунди в квалификацията срещу България. На таблото в Париж стои резултат 1:1, който е достатъчен на домакините за американска виза. Това, което следва обаче, преследва Жинола, целия френски отбор, треньора Жерар Улие, онези 48 402 зрители на "Парк де Пренс" и милионите пред телевизионния екран години наред. Франция получава право да изпълни пряк свободен удар близо до дясното флагче за корнер. Венсан Герен подава топката към Давид Жинола. Всички са сигурни какво ще се случи. Двамата французи ще охраняват топката, за да изтекат скъпоценните секунди. </p>
                <p>Феновете обаче се лъжат "Съдията буквално бе вдигнал свирката към устата си, за да даде последния сигнал", ядосва се после Улие. Вместо обаче да пази топката, Жинола прави безсмислено центриране и така дава възможност на България да проведе най-важната контраатака във футболната си история. Нападателят на ПСЖ решава фатално да прати топката в наказателното поле на гостите, вместо да подаде обратно на Герен например. При това в пеналта, нормално, няма нито един от неговите съотборници. Там обаче са българите и се улавят за сламката. Контраатаката води до гол и вместо французите те си осигуряват самолетни билети за САЩ. Само "петлите" са си виновни, че се стига дотам. Два кръга преди края на квалификациите те са лидери в групата. От домакинските си мачове срещу Израел и България се нуждаят от една-единствена точица, за да официализират класирането си за мондиала. Тя изглежда формалност. </p>
                <p> Срещу Израел французите водят дълго с 2:1 и въпреки това губят. В 83-ата мин Еял Беркович изравнява. В 93-ата мин следва нов шамар за домакините. Рувен Атар вкарва и носи победата на евреите с 3:2. </p>
                <p>Така пред българите се отваря последен шанс за класиране на световното. Контраатаката, започната след гафа на Жинола, е светкавична. Последният участник в комбинацията - Емил Костадинов, нахлува в наказателното поле на Франция и с изкусен шут забива топката под гредата на Бернар Лама. Мон дийо! България побеждава и ликува. За Франция остава огромното разочарование. "Ние сме абсолютни магарета", казва невярващият стратег в центъра на терена Дидие Дешан. При това ситуацията е още по-идиотска, тъй като Емил Костадинов въобще не е трябвало да бъде във Франция. Визата му е невалидна. Той е вкаран през Германия с кола, разкрива години по-късно съотборникът му Златко Янков. Жерар Улие губи работата си и вярва, че знае кой е виновен за това. </p>
                <p>В очите на треньора Жинола е "извършил престъпление" срещу отбора. Още по-краен в нападките си Улие е в биографията си, която излиза близо 20 г. по-късно. В нея той нарича Жинола "мръсно копеле" и казва още: "Моето участие в този провал бе пускането на Жинола като резерва!" Тъй като се чувства публично обиден, Давид подава жалба срещу бившия си треньор, като иска обезщетение от 5000 евро. "Съжалявам само за едно нещо - че го обвиних само в престъпление, а не в углавно престъпление" е отговорът на Улие. На 4 април 2012 г. съд в Тулон отхвърля иска на Жинола. След провала в световните квалификации Жинола бяга в Англия. В Нюкасъл и Тотнъм французинът се превръща в любимец на техните фенове. На Острова наистина той е в стихията си. Пикът му идва през 1999 г., когато е избран за футболист на годината в Англия. В родината си крилото не става пророк. Напротив. "Както тогава Жинола...", се чува да казват, недоволни и днес, феновете по френските стадиони, когато някой е центрирал неуспешно. </p>
            </blockquote>
        </article>
    </main>
    <aside>
        <nav>
            <ul>
                <li> <a href="#cska">
                        Ще живее ли ЦСКА?</a> </li>
                <li> <a href="#national">
                        Най-глупавото центриране в историята на футбола</a> </li>
            </ul>
        </nav>
    </aside>
    <footer>
        <h2>Copyright Kon4eto</h2></footer>
</body>

</html>